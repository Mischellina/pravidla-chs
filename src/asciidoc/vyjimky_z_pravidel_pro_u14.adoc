:lang: cs
include::../../locale/_attributes.adoc[]
:title-page:
:imagesdir: ./images
:!chapter-label:
:!section-refsig:
:!chapter-refsig:
:stem: latexmath
:xrefstyle: short
:toc: left
:toclevels: 1
= Výjimky ze soutěžních pravidel ČHS pro závody mládeže do 14 let v soutěžním lezení pro rok 2021
Český horolezecký svaz
v1.0, 15.1.2020
:title-logo-image: image:logo_chs.jpg[image,width=313,height=164,align="center"]
:sectnums:

Pro závody Českého poháru do 14 let platí <<provadeci_predpisy_mladez.adoc#,„Prováděcí předpisy ČHS pro závody mládeže v soutěžním lezení pro rok 2021“>> a <<pravidla_sl.adoc#,„Pravidla soutěžního lezení ČHS 2021“>> s výjimkami v těchto bodech:

== Hodnocení a žebříčky

Závody ČP do 14 let mají své vlastní hodnocení vedené na webových stránkách ČHS. Celkové pořadí je stanoveno po skončení posledního (finálového) závodu seriálu.

== Lezecká stěna

V případě, že stěna nesplňuje výškové požadavky dle soutěžních pravidel, ale umožňuje postavit plnohodnotné cesty v uvedené délce, může Komise udělit výjimku.

== Obtížnost
=== Povolené formáty

U závodů Českého poháru do 14 let, kde lze kromě ustanovení pravidel soutěžního lezení využít i tyto možnosti:

. Formát závodů kategorie ČP do 14 let a určení pořadí:
.. Klasický formát – tj. 2 kvalifikační cesty + finále.
.. Rozšířený klasický formát – tj. 3 – 6 kvalifikačních cest + finále.
.. Volný formát – tj. 3 - 10 cest bez finále. Při tomto formátu závodů se výsledné pořadí každého závodníka určí geometrickým průměrem pořadí v jednotlivých cestách.

+
Geometrický průměr se používá také pro výpočet pořadí pro postup do finále na základě výsledků z kvalifikačních cest. Geometrický průměr je definován jako n-tá odmocnina ze součinu pořadí v jednotlivých cestách: 

+
[stem]
++++
VP = \sqrt[n]{\prod_{i=1}^{n} r_{i}}
++++

+
kde stem:[VP] je výsledné pořadí a stem:[r_{1}, \dots, r_{n}] je umístění v jednotlivých kvalifikačních cestách, n je počet závodních cest.
+
. Ve finálových cestách závodů formátu klasického a rozšířeného rozhodčí měří a zaznamenávají čas. Čas je měřen od zahájení pokusu závodníka v cestě do jeho ukončení:
.. zapnutím poslední expresky (dosažením topu),
.. pádem,
.. porušením pravidel, znamenajícím ukončení pokusu v cestě (nepovolená pozice, zapnutí expresek v nesprávném pořadí, překročení časového limitu, využití nepovolených částí stěny k lezení atd.).

+
Tento čas je v případě bodové shody několika závodníků použit jako konečné kritérium pro stanovení konečného pořadí. V případě bodové shody na závodech formátu volného platí následující pravidlo: pokud na některém z prvních tří míst výsledného pořadí (po dolezení a vyhodnocení poslední cesty) dojde k bodové shodě, musí mezi závodníky proběhnout superfinále, kde se měří čas postupem uvedeným výše. První až třetí místo musí být obsazeno pouze jedním závodníkem.

== Startovní listiny

Startovní pořadí na první kvalifikační cestě bude náhodné. Startovní pořadí na druhé kvalifikační cestě bude stejné jako na té první, ale s posunem 50%. Při více cestách v kvalifikaci se počet závodníků dělí počtem cest (nejvýše však na čtvrtiny).

.{blank}
====
Při dvaceti soutěžících v dané kategorii a dvou kvalifikačních cestách pak ten, který lezl jako 11. na první kvalifikační cestě, poleze na druhé cestě jako první.
====

.{blank}
====
Při dvaceti závodnících v dané kategorii a třech cestách v kvalifikaci poleze jako první na druhé cestě závodník, který lezl 7. a na třetí cestě 14. (ze startovní listiny na první cestu).
====

.{blank}
====
Při dvaceti závodnících v dané kategorii a čtyřech cestách v kvalifikaci poleze jako první na druhé cestě závodník, který lezl 11., na třetí cestě 6. a na čtvrté cestě 16. (ze startovní listiny na první cestu).
====

Odpočinek závodníka mezi dokončením pokusu na první cestě a nástupem pokusu na další cestě musí být minimálně 15 minut.

=== Prohlídka cest

Na prohlídku cesty, pokud se leze stylem OS, mohou závodníky doprovázet trenéři pouze u kategorie U10. Tito trenéři v takovém případě musí zachovávat pravidla izolace.

[#bezpecnost-a-jisteni]
=== Bezpečnost a jištění
. Kvalifikační cesty:
+
Kategorie U10 a U12 musí lézt s horním jištěním (top-rope) stylem "FLASH". Cesta musí být předlezena před začátkem závodu. Kategorie U14 může lézt s horním jištěním nebo se spodním jištěním. Vždy záleží na posouzení místních podmínek a na rozhodnutí hlavního rozhodčího tak, aby byla zajištěna bezpečnost závodníků. Pro zvýšení bezpečnosti lze lézt se zapnutou první expreskou v případě lezení se spodním jištěním.

. Finálová cesta:
Kat. U10 a U12:: musí lézt s horním jištěním (top-rope), stylem "ON-SIGHT".
Kat. U14:: musí lézt se spodním jištěním stylem "ON-SIGHT". Případnou změnu povoluje hlavní rozhodčí.
+
Při lezení s horním jištěním (top-rope) je přípustné navázání závodníka dle bodu 6.2.5.b) (dvě karabiny s pojistkou zámku - západky proti sobě, nebo jedna karabina se zajištěním proti pootočení).
+
Při lezení s horním jištěním je jako TOP uznán poslední označený chyt kontrolovaně držený oběma rukama.

=== Ukončení pokusu v cestě

Rozhodčí povolí závodníkovi na jeho žádost jeden další pokus v kvalifikačních cestách v případě pádu pod první expreskou nebo pod určeným označeným chytem, oznámeným v průběhu prohlídky. Aby nebylo pochyb, chyt může být jen kontrolován a nesmí být použit k dalšímu postupu.

== Rychlost
=== Předčasný start v závodech na rychlost

Pro závody v klasickém formátu a světovém formátu není závodník při předčasném startu okamžitě vyřazen, ale má možnost jednoho opravného pokusu na cestě.

=== Cesty u nominačního formátu

Nominační formát může proběhnout na jedné nebo dvou identických cestách.

== Bouldering

Pro závody mládeže do 14 let neplatí ustanovení <<pravidla_sl.adoc#pl-kv-flash-bouldering-5,5.4.5>> a <<pravidla_sl.adoc#pl-kv-flash-bouldering-7,5.4.7>> Pravidel soutěžního lezení 2020, která zde mají pouze doporučující charakter.

== Protesty

Poplatek je stanoven na 200 Kč.
